# LabProg@UniMI

[![License : GPL v3](https://img.shields.io/badge/License-GPL%20v3-blue.svg)](http://www.gnu.org/licenses/gpl-3.0)
[![License: CC BY-SA 4.0](https://img.shields.io/badge/License-CC%20BY--SA%204.0-blue.svg)](http://creativecommons.org/licenses/by-sa/4.0/)

Questo *repository* raccoglie il materiale didattico prodotto da [Massimo
Santini](https://santini.di.unimi.it) in dieci anni e più di servizio come
docente degli insegnamenti di *programmazione* e *laboratorio di programmazione*
presso vari corsi di laurea del [Dipartimento di
Informatica](http://www.di.unimi.it) dell'[Università degli Studi di
Milano](https://www.unimi.it/).

Si rivolge principalmente agli studenti e contiene più di **duecentocinquanta
esercizi** (corredati di *testcase* e *software di supporto*) e alcune **guide**
sull'uso di GNU/Linux, C e Java. I docenti interessati possono fare richiesta
per accedere alle *soluzioni degli esercizi*, nonché alle *versioni sorgenti
delle guide* e ad un supporto nella configurazione ed uso della [scythe
suite](https://github.com/scythe-suite), una collezione di strumenti per la
*somministrazione e valutazione automatica degli esercizi*.

Il *repository* è corredato da un apposito [sito di
docuentazione](https://labprog.mapio.it/) che contiene, oltre alle
sopracitate guide, informazioni sugli esercizi e istruzioni d'uso del software
corredato.

Chiunque abbia **quesiti**, o individui degli **errori** nei testi degli
esercizi o delle guide, o nei risultati dei *testcase*, è pregato di sottoporre
una [nuova](https://github.com/mapio/labprog/issues) **issue**. Il contenuto di
questo *repository* viene generato a partire da una versione *privata* e
pertanto (anche in caso di aggiornamenti), contiene un solo *commit* (che viene
periodicamente riscritto); per questa ragione è *sconsigliato fare fork*.

### Nota di copyright

I testi ed i sorgenti contenuti in questo *repository* sono protetti dalle leggi
sul copyright e dalle disposizioni dei trattati internazionali; in particolare
ai testi si applica la [Creative Commons Attribution-ShareAlike 4.0
International License](http://creativecommons.org/licenses/by-sa/4.0/) ed ai
sorgenti la [GNU General Public License
3](https://www.gnu.org/licenses/gpl-3.0.html).

L'informazione qui contenuta è ritenuta essere accurata alla data della
pubblicazione. Essa è fornita per scopi esclusivamente didattici e non per
essere utilizzata in progetti di impianti, prodotti, ecc. Tale informazione è
soggetta a cambiamenti senza preavviso. L'autore non si assume alcuna
responsabilità per il contenuto di queste pagine (ivi incluse, ma non
limitatamente a, la correttezza, completezza, applicabilità ed aggiornamento
dell'informazione). In ogni caso non può essere dichiarata conformità
all'informazione in oggetto.

In ogni caso questa nota di copyright non deve mai essere rimossa e deve essere
riportata anche in utilizzi parziali.

© Massimo Santini 2018
